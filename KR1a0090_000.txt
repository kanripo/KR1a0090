# -*- mode: mandoku-view -*-
#+TITLE: 周易文詮
#+DATE: 2015-09-23 09:35:02
#+PROPERTY: JUAN 0
<pb:KR1a0090_WYG_000-1a>¶
欽定四庫全書　　　　經部一¶
　周易文詮　　　　　　易類¶
　　提要¶
　　　　(臣/)等謹案周易文詮四卷元趙汸撰汸字子¶
　　　　常休寧人師事黄澤受易象春秋之學隠居¶
　　　　著述作東山精舍以奉母洪武二年召修元¶
　　　　史不願仕乞還未幾卒此書大㫖主於畧數¶
　　　　言理然其門人金居敬稱其契先天内外之¶
<pb:KR1a0090_WYG_000-1b>¶
　　　　㫖且悟後天卦序之義則亦未嘗置數也經¶
　　　　義考載八卷此本舊抄止四卷然首尾完具¶
　　　　疑出後人所合併原書上方節節標題細字¶
　　　　詳其詞意不類汸筆或後來讀者所題記於¶
　　　　經義亦鮮所闡發今併從刪削焉汸平生為¶
　　　　學工夫於春秋最深所著説春秋之書亦最¶
　　　　多並巳别著於録其説易祗有此本流𫝊頗¶
　　　　罕其中詮釋義理大㫖本宋儒緒論為多不¶
<pb:KR1a0090_WYG_000-2a>¶
　　　　及其春秋諸書之深造自得然其於天道人¶
　　　　事吉凶悔吝之際反覆推闡極為明暢頗有¶
　　　　合於通徳類情之本指於易義不可謂無所¶
　　　　發明以之羽翼程朱固亦足備一家矣乾隆¶
　　　　四十二年八月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶

